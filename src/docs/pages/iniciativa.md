---
title: About the initiative
toc: true
---

<style>
  ol { list-style-type: none;}
</style>

# Reimagina la visualització de dades obertes a Catalunya
**Catalunya 👀 en dades** és més que una competició; és una crida a tots els que esteu aprenent 🧑‍💻📓📈🔍 ciència de dades, comunicació, disseny i visualització de dades a participar en la **reinvenció de la visualització de les dades obertes de l'administració catalana**. Està dissenyada per fomentar un entorn col·laboratiu on les idees flueixin lliurement i on les millors propostes siguin recompensades amb 🏅 premis mensuals i un 🏆 gran premi final.

---
1. 📅 Oberta fins a març de 2025
2. 🧑‍🎓 Adreçada a estudiants
3. 🏅 Premis mensuals de €500
4. 🏆 Gran premi de €2.500
5. 🧑‍💻 Utilitzant *Observable Framework*

---

Inspirant-se en els principis fundacionals a la [**Fundació Visualització per a la Transparència**](https://www.fundaciovit.org/), la iniciativa busca promoure **l'alfabetisme visual i de dades** com a eines fonamentals per lluitar contra la desinformació. Aquesta plataforma no només serveix per mostrar les habilitats dels participants, sinó que també actua com a catalitzador per revitalitzar i empoderar la comunitat, amb l'objectiu de continuar siguent un referent d'excel·lència i innovació en l'àmbit de la visualització de dades.

Els participants tenen l'oportunitat de [remodelar la manera en què les **dades públiques** són visualitzades i compreses](#per-on-començar), iniciant amb l'anàlisi de conjunts de dades existents o explorant noves vies de dades no utilitzades anteriorment.

La **eina** que farem servir és l'[*Observable Framework*](https://github.com/observablehq/framework), "un generador de llocs web de codi obert i gratuït per a crear informes, aplicacions i panells de dades que combina JavaScript al front-end per a gràfics interactius amb qualsevol llenguatge al back-end per a l'anàlisi de dades".

Més enllà del desenvolupament de projectes, oferim [**mentories**](https://catalunya-en-dades.vercel.app/pages/participa.html#mentories) per guiar els participants a través del seu procés creatiu. Aquestes sessions són conduïdes per experts reconeguts en els camps de les dades obertes, dataviz, i disseny interactiu, assegurant que cada participant no només competeix, sinó que també creix professionalment i personalment.

## Per on començar?
El millor punt d'inici per explorar els conjunts de dades disponibles es el [propi portal de dades obertes de Catalunya](https://analisi.transparenciacatalunya.cat/browse?limitTo=datasets). N’hi ha 825 conjunts de dades disponibles. Però si coneixes algun altre conjunt de dades públiques, mantingut per algun organisme català (municipal, comarcal o provincial), endavant.

Idees per als projectes:
- Reelaborar un panell de dades existent per millorar-ne el disseny i la funcionalitat. Per exemple, [el nostre panell de dades sobre els embassaments](https://sequera.fndvit.org/).
- Desenvolupar una nova visualització utilitzant un conjunt de dades no explorat anteriorment. 
- Combinar dades de diverses fonts per trobar correlacions o enriquir la seva utilitat. 
- Crear un nou disseny adaptat a les necessitats i preferències d’usuaris finals específics.

---
Amb Catalunya 👀 en dades, volem reimaginar la visualització de dades obertes, i convidem a tots els interessats a unir-se a nosaltres en aquest emocionant viatge.