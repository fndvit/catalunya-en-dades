---
title: About the initiative
toc: true
---
La [Fundació per a la Visualització i la Transparència](https://www.fundaciovit.org/)(ViT) és una organització, sense ànim de lucre, que fomenta el coneixement obert i la col·laboració entre col·lectius per avançar en l'ús de les dades obertes, amb finalitats de transparència i retiment de comptes. 

# La Iniciativa
Sempre trobaràs a la ViT darrere de projectes que incentiven i esperonen a la ciutadania perquè descobreixin noves maneres de comunicar les dades obertes. Aquesta iniciativa en concret està pensada sota els següents paràmetres:

- **Objectiu**: Revitalitzar i empoderar la comunitat local de visualització de dades a Catalunya, fomentant un entorn col·laboratiu.
- **Enfocament**: Utilitzar l'[Observable Framework](https://observablehq.com/framework/) per facilitar la compartició, revisió i iteració de la iniciativa.
- **Visió**: Catalunya com un centre d'excel·lència i innovació en l'alfabetisme visual i de dades.
- **Aprenentatge i gratificació**: A través de mentories, els participants també guanyen en coneixement. Les millors aportacions són premiades mensualment.

### Per on començar?
El millor punt d'inici per explorar els conjunts de dades disponibles es el [propi portal de dades obertes de Catalunya](https://analisi.transparenciacatalunya.cat/browse?limitTo=datasets). N’hi ha 825 conjunts de dades disponibles. Però si coneixes algun altre conjunt de dades públiques, mantingut per algun organisme català (municipal, comarcal o provincial), endavant.

Idees per als projectes:
- Reelaborar un panell de dades existent per millorar-ne el disseny i la funcionalitat. Per exemple, [el nostre panell de dades sobre els embassaments](https://sequera.fndvit.org/).
- Desenvolupar una nova visualització utilitzant un conjunt de dades no explorat anteriorment. 
- Combinar dades de diverses fonts per trobar correlacions o enriquir la seva utilitat. 
- Crear un nou disseny adaptat a les necessitats i preferències d’usuaris finals específics.

Et convidem a seguir-nos per les següents seccions, on trobaràs més detalls sobre el projecte **Catalunya en dades**, a més de guies, propostes de participació i anuncis de **premis** que et seran molt difícil rebutjar :yum:

